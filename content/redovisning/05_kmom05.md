---
---
Redovisning kmom05
=========================

**Berätta kort om erfarenheterna med din undersökning av webbplatsers laddningstid och vad du kom fram till.**

Det jag främst kom fram till var att det är verkar vara väldigt lätt att "bloata" en sida när man t.ex. använder sig av WP som CMS. Har stött på det flera gånger när jag själv ahr skrivit rent HTML/CSS för en sida och sedan någon annan tagit över för att implementera design på WP - och helt plötsligt så är det något helt annat; massor med onödiga element, sjukt många inlänkade resurser etc.

Detta är en stor anledning till att jag valde att läsa denna kurs – jag vill bygga bättre sajter som "tajta" och inte innehåller en massa onödigheter. Jag har full förståelse för att man behöver lösa vissa saker "quick n dirty" – men jag börjar allt mer tvivla på om plattformar som WP är rätt för detta alla gånger.

Med de sagt så går det självklart att bygga WP-sajter som inte är bloatade – frågan är dock om det går lika snabbt om enkelt då?

**Har du några funderingar kring Cimage och dess nytta och features? Vilka bildverktyg använder du själv normalt sett?**

Jag har arbetat med Photoshop för redigering av pixelgrafik sedan mitten av 90-talet; och professionellt med det sedan tidigt 2000-tal.

Det jag uppskattar med Cimage och likande serverapplikationer är att det kan öppna upp för att ge en novis användare möjlighet att t.ex. beskära och manipulerar bilder direkt i ett onlinegränssnitt utan att ha någon egentlig kunskap om en komplex applikation så som PS.

Jag tycker uppladdning av profilbilder på olika plattformar är ett rätt perfekt alternativ; så har man ofta ett reglage när man kan ställa storlek och sedan flytta bilden inom en mask för att bestämma hur den skall beskäras; denna typ av väldigt intuitiva interaktionspunkter hade inte fungerat utan serverapplikationer så som Cimage.

**Hur gick det att jobba med modulen @desinax/figure och hur är din syn på modulen?**

Det gick bra att arbeta med modulen och jag uppskattar att den gör det enkelt för mig att arbeta med bildjusteringarna enkelt för det responsiva.

**Vad är din egen allmänna uppfattning kring bilder för webben, nedladdningstider, responsiva bilder och allmänt kring bildbehandling för webben?**

Min allmänna uppfattning är att det fortfarande är väldigt viktigt att tänka på sina bilder för sina webbplatser ut ett "laddnignsperspektiv". Även om vi är på väg mot en framtid där detta inte längre kommer att vara en lika stor fråga (Hej 5G) så kommer det fortfarande att ta rätt mågna år innan bildstorlekar inte längre är något som vi direkt behöver tänka på.

Och oavsett så kommer din sajt alltid att vara snabbare och kräva mindre bandbredd om du optimerar bildernas vikt.

Det innebär således även att jag är en stor förespråkare av att inte hämta större bilder än vad som behövs för den givna skärm som skall kolla på den; vara smart med cachning.

Sen möjliggör serverapplikationer så som Cimage det att använda en och samma "originalbild" och sedan istället manipulera denna med kod så att jag får ut det jag behöver i olika sammanhang; istället för att spara ut flera olika variationer. Detta ger mig mer flexibilitet i att vidareutveckla gränssnitet utan att behöva lägga en massa handpåläggning för att göra om alla bilder. Man kan nästan säga att det är ett sätt att framtidssäkra en sida.

**Vilken är din TIL för detta kmom?**

Att lägga mer tid och energi på bilderna i mina projekt; även om jag idag ser till att jobba responsivt och medvetet kring komprimering så skulle jag definitivt kunna arbeta än smartare när jag bygger sajter.
