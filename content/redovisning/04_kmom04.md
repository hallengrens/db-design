---
---
Redovisning kmom04
=========================

**Kommentera kort om skrivuppgiften, någon som är värt att nämna från arbetet med den?**

Det var lite av en flashback till tidigare studier där vi arbetade mycket med designanalys som ofta tangerade till semantik, semiotik och retorik för att utröna syftet och alternativa tolkningar.

Annars kan det vara värt att nämna att jag tog lite inspiration till färsättning och typografi från sidorna jag kollade på till rapporten.

**Berätta kort om din tanke bakom respektive teman, hur tolkade du “minimalistisk”, “colorful” och “dark”**

Jag började med att bygga mitt minimalistiska tema och försökte att hålla detta så enkelt som möjligt för att kunna utgöra en god grund för mina andra två teman. Jag tänkte klassiskt "less is more" och började med att skala bort antalet färger och variationer för att hålla det så enkelt som möjligt.

Jag hade redan påbörjat arbetet me mitt "colorful" tema under föregående kmom – så nu handlade det mest om att tillämpa dessa färgerna på det nya minimalistiska temat.

Och slutligen så skapade jag ett mörkt tema med samma andemening som det minimalistiska; fast mört istället för ljust.

**Vilket färgschema valde du till respektive tema och hur valde du att använda färgerna (mer eller mindre eller lika mycket av alla färger)?**

Till både minimalistic och dark använde jag mig av ett monokromatiska färgscheman i gått med en accentfärg ( en för vardera).

Till mitt "colorful"-tema så skapade jag ett form av triad-schema genom att använda mig att ett jämnt spärrat analogt schema. Det fungerar ungefär som en blandning av ett triad-schema och ett komplement-schema; genom att göra en jämn spärrning med en primärfärg som ligger mot turkost så får man på motsatt sida en cerise och en gul färg istället för bara en orange ton.

Detta är ett grepp som jag använt flera gånger förut och tycker att det har en förmåga att skapa rätt spännande färgscheman.

**Valde du att jobba med accentfärg och isåfall hur?**

Ja, till mitt "minimalistic" och "dark" teman så valde jag att komplettera gråskalorna med accentfärger. För det mörka så valde jag att använda mig av en cerise/röd färg som poppar ordentligt; medan för det minimalistiska så valde jag istället en turkos färg som bevarar lugnet något mer.

**Hur tänkte du kring valet av typografi?**

Jag tänkte kort och gott konsekvent och avskalat – på samma vis som jag även såg i två av tre fall i analysen jag gjorde. Jag tillhör den skola av formgivare som använder en väldigt liten skara teckensnitt till den absoluta majoritet av formgivning jag gör – och då gärna sans-serifer i form av grotesker och geometriska linjärer. Dessa har en "oladdad" form som ger en som formgivare mycket utrymme att vara flexibel i olika appliceringar. 

**Berätta om din kodstruktur av teman, jobbade du med bastema och hur löste du anpassningarna till de olika temana?**

Yes, jag skapade ett nytt bastema och gjorde sedan samtliga justeringar med hjälp av variabler. Det ställde lite mer krav på mitt bastema som ajg fick se till att ge lite extra kärlek; men det fick jag tillbaka när jag skulle göra anpassningarna som då blev buslätta.

**Vilken är din TIL för detta kmom?**

Jag har studerat typografi och färglära från och till i snart 20 år – så det var inte så mycket av de bitarna som kom som en nyhet för mig; samtidigt är det alltid är trevligt att göra sig påmind om vissa saker som jag inte kommer in kontakt lika ofta med längre.

Med de sagt så skulle jag nog säga att min främsta TIL från detta kmom är att det är värt att ta sig tiden från början och göra saker ordentligt; det lönar sig längre fram.


