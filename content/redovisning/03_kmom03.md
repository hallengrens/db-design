---
---
Redovisning kmom03
=========================


**Hur känns det att vara styrd till ett vertikalt grid, hämmande eller stödjande?**

Som en klassiskt skolad formgivare så känns det alltid tryggt att ha en grid att luta sig mot; samtidigt som det även är viktigt att se hur och när man kan bryta gridens regler för att bjuda på spännande form.

Det finns dock en tydligt skillnad i hur man arbetar med en grid i ett flödande medium så som webben i förhållande till fasta satstytor så som man har i en bok, tidning eller affisch. 

Ser man t.ex. till Tschicholds gridsystem så kräver det en fast och fyllt synlig satsyta för att vara applicerbar. Däremot så finns det ett större utrymme för flöde när man kollar på den mer moderna Schweiziska skolan som inte heller sätter samma krav på satsytans förhållande utan istället öppnar upp för en mer dynamisk tillämpning av marginaler och ljusrum.

**Hur känns det att jobba med ett typografiskt horisontellt/baseline grid, ser du någon poäng med det?**

Detta är inte heller något nytt för mig; med en gedigen utbildning i typografi så är baslinjeraster (som det heter på svenska) en grundläggande verktyg inom sättning av text.

Däremot så måste jag erkänna att jag inte har arbetat vidare mycket med baslinjeraster för webben utan främst när det kommer till sättning av magasin och böcker (eller andra sammanhang som kräver större textmassor). Där hjälper ett baslinjeraster främst till med att skapa ordning och reda (visuellt) – vilket är oerhört viktigt för själva avkodningen av informationen.

**Berätta om hur du valde typsnitt till din webbplats.**

Jag valde att använda mig av Montserrat av den enkla anledning att det är de typsnitt som har en skärning som påminner mest om Gotham; och för mig är Gotham den moderna tidens Helvetica. Ett mångfacetterat och genomgående starkt typsnitt som ger många möjligheter till applicering.

**Har du jobbat med liknande gridbaserade layouttekniker sedan tidigare?**

Som ovan nämnt, ja. Även om det då främst har varit för tryck. Med de sagt så har jag ändå förhållit mig till den här typen av system under en väldigt lång tid. Jag tror att det var ca 10 år sedan som jag började designa webbsidor baserat på 960 Grid System. Men detta var på den tiden som man då använde deras Photoshop-mall för att ta fram designer; så även om jag använde 960 gs för formgivningen så var det fortfarande begränsat till Photoshop och statiska skisser.

**Hur känns det att jobba med LESS och moduler? Lyckas du återanvända moduler mellan teman för kmom02 och kmom03?**

Jag är väldigt förtjust i hela tanken – även om jag kanske än så länge inte har ärvt så mycket kod från kmom till kmom; istället har jag försökt att ta mig tiden att optimera min kod för varje steg så att den blir än mer kompakt, smidig och lättjusterad.

För att inte skriva över allt gammalt så skapar jag då istället upp nya kopior som jag gör justeringar i – och än så länge så har det faktiskt blivit rätt omfattande justeringar för varje steg; inte minst p.g.a. att man blir mer och mer insatt i hur LESS fungerar. (Älskar verkligen nesting-funktionen – det är som jag har hittat en pusselbit som alltid har saknats).

**Hur gick det med din responsivitet för webbplatsen?**

Det var inga större problem; hade ett par gamla ärvda regler som krävde att jag fick leta lite då dom var en produkt av det kompilerade resultatet och såg inte likadana ut i själva koden. Men det gick överlag smidigt.

**Vilken är din TIL för detta kmom?**

Kanske lite lustigt men mitt TIL är samma som förra veckan; fast nu mer djupgående. Jag känner hur jag för bättre och bättre grepp om LESS och det har börjat ändra hur jag tänker när jag författar CSS-koden. 

Nestingen är, som jag tidigare nämnt, något som jag alltid saknat. Och det är helt uppenbart hur jag kan åstadkomma så mycket mer mer mindre skriven kod när jag använder mig av LESS. Och det känns verkligen kul!

