---
---
Redovisning kmom01
=========================

**Är du sedan tidigare van att jobba i ramverk för att bygga webbplatser?**

Både ja och nej – jag är van att leda projekt som byggs baserat på ramverk; men jag har ingen direkt erfarenhet av det själv. Eller rättare sagt väldigt lite erfarenhet. Jag har satt upp några enklare WP-sajter själv och för 17 år sedan gjorde jag och en god vän ett sommarjobb med att hjälpa en kille att bygga en e-handelsplast baserat på OSCommerce.

Men annars har jag främst arbetat med ledning och införsäljning av projekt som bygger på olika ramverk – så jag har såklart fått bekanta mig med flera av dem på ett teoretiskt plan för att ha en förståelse för för och nackdelar med olika ramverk och plattformar.

**Det blev en del nya verktyg och tekniker i labbmiljön och för att jobba med redovisa sidan, är du bekant med några av dem sedan tidigare?**

Bekant ja, men inte arbetat i några av dessa tidigare. Det är väl framförallt Git & GitHub som jag har stött på en hel del – jag har till och med haft ett konto där i något år; men eftersom jag inte har programmerat något nämnvärt så har jag inte använt det.

I ärlighetens namn så skaffade jag mig det för att använda det just till versionshantering – men jag fick inte riktigt grepp om hur det fungerade i praktiken; så jag la ner det ganska så snabbt.

**Har du några förutfattade meningar, eller kanske en etablerad övertygelse, inom design och användbarhet för webben?**

Jag har säkert hunnit att dra på mig en hel del “förutfattade meningar” och “etablerade övertygelser” på grund av många års formgivande för just webben. Men samtidigt så har jag även fått lära mig att vårt digitala beteende hela tiden utvecklas så bara för man gör något “rätt” idag så innebär det inte att det är “rätt” i morgon.

Jag kan absolut ta fram en hel del hypoteser kring vad jag tror fungerar eller inte fungerar enbart baserat på erfarenhet – men sen vet jag att i slutändan så kommer utformningen och innehållet att behöva utvecklas och ändras löpande baserat på “riktiga” insikter från besöksstatistiken för att verkligen levererar resultat.

**Hur kändes det att styla webbplatsen med CSS? Gick det bra?**

Det var inga direkta problem – jag tog er dock på orden och höll det dock väldigt enkelt i detta steget.

**Vilken är din TIL för detta kmom?**

Jag skulle nog säga att det är att äntligen förstå hur GitHub fungerar så att jag faktiskt kan använda det framöver; vilket jag ser mycket fram emot. Det kommer definitivt att underlätta min tillvaro – speciellt eftersom jag tenderar att missa att spara t.ex. Wireframes och kör på direkt och bygger vidare på dom. Vilket gör att jag aldrig har kvar mina gamla WFs – vilket jag kan sakna ibland; speciellt om kunden efterfrågar dom av någon anledning.
