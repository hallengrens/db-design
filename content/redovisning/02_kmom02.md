---
---
Redovisning kmom02
=========================

**Vad tycker du om LESS och det sättet vi jobbar med LESS-moduler?**

Jag gillar det – verkligen! Har länge känt till att det finns denna typ av "pre-processorer" men har aldrig känt att jag har suttit tillräckligt mycket med CSS för att jag skulle ta mig tiden att lära mig det. Och nu när man fått en liten stund att sätta dig in i vad det faktiskt handlar om så ser jag verkligen nyttan med det.

Självklart så kommer det att ta en stund innan det sätter sig i ryggraden – men jag är överväldigad över att kunna arbeta lite med avancerat med variabler och aritmetik – och inte tala om "mixin" som verkligen är en sak som jag har saknat och ser fram emot att kunna använda.

Sen är det klart att min preussiska ådra blir lycklig av att all min ordnade kod sedan blir minifierad – mycket tillfredställande.

**Är du bekant med Makefiler och make sedan tidigare, eller något liknande byggverktyg? Vad anser du om det?**

Nej, detta var helt nytt för mig – och i ärlighetens namn så tror jag inte att jag helt har greppat vidden vad det kan innebära att använda något sådant. Men som jag förstår det så fungerar det lite som t.ex. "Automator" – dvs. att jag kan sätta upp ett "makro" med saker som skall köras och istället för att göra allt manuellt så kan jag bara kalla på mitt makro.

Skillnaden mellan "Automator" och Makefiler är att automator inte kräver några kodkunskaper – och av samma anledning så kan man mindre begränsad när man använder Makefiler.

**Hur kändes det att kompilera LESS till CSS, var det något du reflekterade över?**

Jag hade ett par reflektioner; dels att jag verkligen uppskattar den minifierade outputen – samt att det gick mycket snabbare och smidigare att faktiskt kompilera koden. Jag trodde nämligen att det skulle bli lite omständigt att hela tiden behöva kompilera en ny CSS innan jag kunde se ändringarna – men det tog faktiskt försvinnande lite tid i anspråk.

**Kommentera ditt tema, hur kan man beskriva dess design och hade du några planer på “design” när du byggde ditt tema?**

Det är än så länge ganska så avskalat; och jag hade inte några större tankar kring designen – dock stötte jag på en sida [för en dansk restaurang](https://cofoco.dk/en/restaurants/les-trois-cochons/) i samband med ett annan projekt. Och den tilltalade mig i sin enkelhet – samtidigt som jag förstod att den antagligen inte alls var så enkelt som man skulle kunna tänka sig. Så det var med den i åtanke så jag började att ta fram detta temat; även om jag tänker avvika på flera punkter så tyckte jag att den erbjöd bra inspiration.

**Vilken är din TIL för detta kmom?**

Både ja och nej
